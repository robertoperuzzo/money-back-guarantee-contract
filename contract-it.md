![Logo](http://www.extrategy.net/themes/custom/extrategy/img/logo-extrategy.svg)

# Contratto “soddisfatti o rimborsati”

*Il presente contratto prevede l'attuazione di una formula **“soddisfatti o rimborsati”** per la realizzazione delle attività previste ed individuate negli incontri precedentemente effettuati.*

All'approvazione del presente contratto, avvieremo le attività di produzione che si svolgeranno nel seguente modo:

1. realizzazione di un **incontro per la definizione delle priorità** delle funzionalità da realizzare
2. la lavorazione verrà suddivisa in **iterazioni di 1 settimana ciascuna**; ad ogni iterazione (quindi ogni settimana), verrà fatto un incontro con il cliente (de visu o da remoto) dove verranno prese in esame le funzionalità realizzate
3. il cliente decide, ad ogni iterazione, se accettare il lavoro svolto (per passare quindi alla successiva iterazione)  o rifiutarlo:
    * In caso di **accettazione** al cliente viene **addebitato il costo previsto** per ogni iterazione (vedi la voce indicazione degli investimenti), il progetto prosegue con la realizzazione delle funzionalità seguendo l'ordine di priorità dato ed al cliente viene consegnato tutto il lavoro svolto
    * In caso di **non accettazione**, al cliente **non viene addebitato il costo previsto** per l'iterazione, il progetto si interrompe (o procede ripetendo l'iterazione) ed al cliente non viene consegnato il lavoro svolto

Ad ogni iterazione (quindi ogni settimana) il cliente:

* otterrà, in caso di accettazione, una versione del software funzionante ed utilizzabile
* potrà decidere di cambiare le priorità delle funzionalità previste nella/e successiva/e iterazione/i
* potrà decidere di aggiungere/togliere delle funzionalità inizialmente previste; ad una diminuzione delle funzionalità corrisponde una diminuzione del numero di iterazioni (e quindi dell'investimento complessivo), ad un aumento delle funzionalità corrisponde un aumento del numero di iterazioni (e quindi dell'investimento complessivo). Ogni funzionalità aggiunta verrà stimata insieme al cliente per definirne il “peso” (quindi il costo)
* potrà decidere se interrompere il progetto, senza il bisogno di realizzare ulteriori funzionalità inizialmente previste, perché non più necessarie; in questo caso al cliente verrà addebitato il costo delle sole iterazioni realizzate

## Budget

Il prezzo per iterazione (settimanale) è di [Inserire Prezzo]€.

I compensi di cui sopra sono al netto dell’IVA.
Sono escluse le spese di trasferta.

Verrà emessa fattura settimanale alla accettazione di ogni iterazione da saldare tramite bb a vista fattura.

In attesa di un Vs. gradito riscontro porgiamo i più distinti e cordiali saluti.

e-xtrategy srl.
